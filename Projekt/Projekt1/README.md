## Projekt 1: Filmy, seriale, książki, audiobooki

Pierwszy projekt będzie poświęcony tematyce filmów, seriali, kiążek lub audiobooków (lub ich kolekcji), jego celem jest przygotowanie plakatu w formacie A2, który przedstawi graficznie ciekawe informacje.

Plakat powinien składać się ze zbioru przynajmniej dwóch wykresów oraz komentarzy/opisów do wykresów. Projekt wykonywać można w grupie do 3 osób.  Kody źródłowe wykresów i plakat w postaci elektronicznej należy umieścić na GitHubie.

Wykresy mogą być wykonane w dowolnym narzędziu i złożone w plakat z użyciem dowolnej techniki.

Na wykonanie projektu jest czas do **2021-04-13 do 12:00** - do tego czasu będą przyjmowane Pull requests. 
Podczas wykładu **2021-04-13** przedstawią Państwo krótką prezentację swojej pracy (max. 6 minut).

Jakie kroki należy wykonać podczas realizacji projektu?
1) Pomysł/pomysły co chcemy przedstawić/jakie pytanie badawcze sobie stawiamy, poszukanie odpowiednich danych. (Omówimy na Spotkaniu projektowym 1.)
2) Pierwsze wizualizacje/prototypy, które można wykorzystać na plakacie - należy przygotować kilka propozycji (min. 5), aby podczas konsultacji wybrać najlepsze. (Omówimy na Spotkaniu projektowym 2.)
3) Przygotowanie wybranych wcześniej wizualizacji, które będą na plakacie. Prototyp plakatu. (Omówimy na Spotkaniu projektowym 3.)

Podczas zajęć **2021-03-02** omówimy dokładnie poszczególne kroki i sposób pracy na projektem. Pokażemy też gdzie można szukać danych związanych z tematem projektu.


Przykładowe wizualizacje danych o filmach/serialach, można obejrzeć pod [adresem](http://smarterpoland.pl/index.php/2018/12/data-movies-and-ggplot2/).
Przykładowe plakaty z poprzednich lat można obejrzeć pod tym adresem [1](https://medium.com/responsibleml/data-visualization-cheat-sheets-1c12ba8a7671) lub [2](http://smarterpoland.pl/index.php/2018/01/0-1/) 





